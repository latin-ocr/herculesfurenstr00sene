32 HERCULES FURENS.

Sic pronus aer urget atque avidum chaos,
Gradumque retro flectere haud unquam sinunt
Umbrae tenaces. Intus immensi sinus

Placido quieta labitur Lethe vado, 680
Demitque curas: neve remeandi amplius

Pateat facultas, flexibus multis gravem

Involvit amnem3 qualis incerta vagus

Maeander unda ludit, et cedit sibi

Instatque, dubius, littus an fontem petat. 685
Palus inertis foedo Cocyti jacet.

Hic vultur, illic luctifer bubo gemit,

Omenque triste resonat infaustae strigis ;
Horrent opaca fronde nigrantes comae

Taxo imminente, quam tenet segnis Sopor 690
Famesque moesta tabido rictu jacens ;

Pudorque serus conscios vultus tegit ε

Metus Pavorque Funus et frendens Dolor
Aterque Luctus sequitur et Morbus tremens

Et cincta ferro Bella: in extremo abdita 695
Iners Senectus adjuvat baculo gradum.

AMPHITRYON.
Estne aliqua tellus Cereris aut Bacchi ferax?

THESEUS.
Non prata viridi laeta facie germinant,

Nec adulta leni fluctuat Zephyro seges3
Non ulla ramos silva pomiferos habet: 700

679. Cod. Flor.—Al. immenso sinu.

