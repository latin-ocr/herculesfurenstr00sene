36 HERCULES FURENS.

Cedente turba. Dirus exclamat Charon :

“Quo pergis audax? siste properantem gradum.''

Non passus ullas natus Alcmena moras
Ipso coactum navitam conto domat,

Scanditque puppem 3 cymba populorum capax 775

Succubuit uni3 sedit, et gravior ratis
Utrimque Lethen latere titubanti bibit.

Tunc victa trepidant monstra, Centauri truces

Lapithaeque multo in bella succensi mero.
Stygiae paludis ultimos quaerens sinus
Foecunda mergit capita Lernaeus labos.
Post haec avari Ditis apparet domus:

Hic saevus umbras territat Stygius caniS‚
Qui trina vasto capita concutiens sono
Regnum tuetur: sordidum tabo caput
Lambunt colubrae, viperis horrent jubae,
Longusque torta sibilat cauda draco;

Par ira formae. Sensit ut motus pedum,
Attollit hirtas angue vibrato comas,
Missumque captat aure subrecta sonum
Sentire et umbras solitus. Ut propior stetit
Jove natuS‚ antro sedit incertus canis,

Et uterque timuit. Ecce, latratu gravi
Loca muta terret, sibilat totos minax
Serpens per armos, vocis horrendae fragor
Per ora missus terna felices quoque
Exterret umbras. Solvit a laeva seros
Tunc ipse rictus, et Cleonaeum caput

780

785

790

795

