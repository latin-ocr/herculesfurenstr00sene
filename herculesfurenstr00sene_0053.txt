ACTUS TERTIUS. SCENA ALTERA. 33

Sterilis profundi vastitas squalet soli,

Et foeda tellus torpet aeterno situ‚·

Rerumque moestus finis et mundi ultima ‚-

Immotus aer haeret, et pigro sedet

Nox atra mundo3 cuncta moerore horrida, 705

Ipsaque morte pejor est mortis locus.
AMPnrrRYON.

Quid, ille, opaca qui regit sceptro loca,

Qua sede positus temperat populos leves?
THESEUS.

Est in recessu Tartari obscuro locus,

Quem gravibus umbris spissa caligo alligat. 710

A fonte discors manat hinc uno latex:

Alter quieto similis ( hunc jurant dei)

Tacente sacram devehens fluvio Styga:

At hic tumultu rapitur ingenti ferox,

Et saxa fluctu volvit Acheron invius 715

Renavigari. Cingitur duplici vado

Adversa Ditis regia, atque ingens domus

Umbrante luco tegitur: hic vasto specu

Pendent tyranni limina: hoc umbris iter;

Haec porta regni3 campus hanc circa jacet, 720

In quo superbo digerit vultu sedens

Animas recentes. Dira majestas de0,

Frons torva, fratrum quae tamen speciem gerat

Gentisque tantae: vultus est illi Jovis,

Μ

719. hac umbris icem Bothe.

