48 HERCULES FURENS.

Flexo genu jam totus ad terram ruit :
Ut caesa silvis ornus aut portus mari

Datura moles. Vivis, an leto dedit

Idem, tuos qui misit ad mortem, furor?
Sopor est: reciprocos spiritus motus agit.
Detur quieti tem-pus, ut somno gravi

Vis victa morbi pectus oppressum levet.
Removete, famuli, tela, ne repetat furens.

(-

SCENA ALTERA.

CHof-ws THEBANORUM.

Lugeat aether magnusque parens
AEtheris alti tellusque ferax

Et vaga ponti mobilis unda;
Tuque ante omnes, qui per terras
Tractusque maris fundis radios,
Noctemque fugas ore decoro,
Fervide Titan! Obitus pariter
Tecum Alcides vidit et ortus,
Novitque tuas utrasque domos.
Solvite tantis animum monstriS,
Solvite, superi! rectam in melius
Flectite mentem! tuque o domitor,
Somne, laborum, requies animi,
Pars humanae melior vitae,
Volucer‚ matris genus Astraeae,

1050

1055

1060

1065

