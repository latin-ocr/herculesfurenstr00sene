6 HERCULES FURENS.

Mediusque collo sedit Herculeo polus.

Immota cervix sidera et coelum tulit

Et me prementem. Quaerit ad superos viam.
Perge ira, perge, et magna meditantem opprime.
Congredere3 manibus ipsa dilacera tuis. ⁴76
Quid tanta mandas odia? discedant ferae :

Ipse imperando fessus Eurystheus vacet.
Titanas ausos rumpere imperium Jovis

Emitte: Siculi verticis laxa specum. 80
Tellus gigante Doris excusso tremens

Supposita monstri colla terrifici levet.

Sublimis alias Luna concipiat feraS.

Sed vicit ista. Quaeris Alcidae parem?

Nemo est nisi ipse : bella jam secum gerat. 85
Adsint ab imo Tartari fundo excitae
Eumenides: ignem flamm'eae spargant comae ε
Viperea saevae verbera incutiant manus.

I nunc, superbe, coelitum sedes pete!

Humana temne! Jam Styga et manes, ferox, 9ο
Fugisse credis? Hic tibi ostendam inferos.
Revocabo in alta conditam caligine

Ultra nocentum exsilia discordem deam,

Quam munit ingens montis oppositi specus.
Educam, et imo Ditis e regno extraham 95
Quidquid relictum est. Veniat invisum Scelus,
Suumque lambens sanguinem Impietas ferox,
Errorque, et in se semper armatus Furor!

Hoc hoc ministro noster utatur dolor.

