ACTUS TERTIUS. SCENA TERTIA.

Pars adhuc currit melioris aevi‚
Virgines nondum thalamis jugatas

Et comis nondum pssositis ephebi
Matris et nomen modo doctus infans 2
His datum soliS, minus ut timerent,
Igne praelato relevare noctem. ’
Ceteri vadunt per opaca tristes,
Qualis est nobis animus remota
Luce, cum moestus sibi quisque sentit
Obrutum tota caput esse terra.

Stat chaos densum tenebraeque turpes
Et color noctis malus ac silentis
Otium mundi vacuaeque nubes.

Sera nos illo referat senectus!

Nemo ad id sero venit, unde nunquam,
Cum semel venit, potuit reverti.
Quid juvat durum properare satum?
Omnis haec magnis vaga turba terris
Ibit ad manes, facietque inerti

Vela Cocyto. Tibi crescit omne,

Et quod occasus videt et quod ortus :
Parce venturis! tibi, mors, paramur:
Sis licet segniS, properamus ipsi.
Prima quae vitam dedit hora, carpit.
Thebis laeta dies adest:

Aras tangite supplices!

Pingues caedite victimas!

Permixtae maribus nurus

855

860

865

870

875

