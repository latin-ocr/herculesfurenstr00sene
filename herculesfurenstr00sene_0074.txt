52 HERCULES FURENS.

ACTUS QUINTUS.

SCENA PRIMA.

HERCULES. AMPHITRYON. THESEUS.

HERCULES.
Quis hic locus, quae regio, quae mundi plaga?

Ubi sum? sub ortu solis, an sub cardine
Glacialis Ursae? numquid Hesperii maris 1140
Extrema tellus hune dat Oceano modum?

Quas trahimus auras? quod solum fesso subest?
Certe redimus. Unde prostrata domo

Video cruenta corpora? an nondum exuit
Simulaera mens inferna? Post reditus quoque 1145
Oberrat oculos turba feralis meos.

Pudet fateri: paveo nescio quidÍ¾ mihi

Nescio quod animus grande praesagit malum.
Ubi est parens? ubi illa natorum grege
Animosa conjux? cur latus laevum vacat 1150
Spolio leonis? quonam abit tegimen meum
Ide-mque somno mollis Herculeo torus?

Ubi tela? ubi arcus? arma quis vivo mihi
Detrahere potuit? spolia quis tanta abstulit?
Ipsumque quis non Herculis somnum horruit? 1155
Libet meum videre victorem, libet.

1143. Bothe, prostrata a domo.

 

