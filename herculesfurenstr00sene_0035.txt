ACTUs SECUNDUS, scENA PRIMA. 15

Defende reditu sospes, aut omnes trahe!

Trahes, nec ullus eriget fractos deus.
AMPHITRYON.

O socia nostri sanguinis, casta fide

Servans torum natosque magnanimi Herculis, 310

Meliora mente concipe, atque animum excita.

Aderit profecto, qualis ex omni 'folet

Labore, major.

MEGARA.
Quod nimis miseri volunt,

Hoc facile credunt.

AMPHITRYON.
Immo quod metuunt nimis,
Nunquam amoveri posse nec tolli putant. 315

Prona est timori semper in pejus fides.

MEGARA.
Demersus ac defossus et toto insuper

Oppressus orbe, quam viam ad superos habet?

AMPHITRYON.
Quam tunc habebat, cum per arentem plagam
Et fluctuantes more turbati maris 320

Abiit arenas bisque discedens fretum
Et bis recurrens : cumque deserta rate
Deprensus haesit Syrtium brevibus vadis,
Et puppe fixa maria superavit pedes,

MEGARA.
Iniqua raro maximis virtutibus 325
Fortuna parcit. Nemo se tuto diu

