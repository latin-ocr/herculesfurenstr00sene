18 HERCULES FURENS.

7 MEGARA.
s Egone ut parentis sanguine aspersam manum

Fratrumque gemina caede contingam? Prius
Exstinguet ortus, referet occasus diem; -
Pax ante fida nivibus et flammis erit, 375
Et Scylla Siculum junget Ausonio latus;
Priusque multo vicibus alternis fugax

Euripus unda stabit Euboica piger.

Patrem abstulisti, regna, germanos, larem,
Patriam 3 quid ultra est? Una res superest mihi 380
Fratre ao parente carior, regno ac lare,

Odium tui, quod esse cum populo mihi
Commune doleo3 pars quota ex illo mea est?
Dominare tumidus! spiritus altos gere!
Sequitur superbos ultor a tergo deus. 385
Thebana novi regna. Quid matres loquar
Passas et ausas scelera? quid geminum nefas
Mixtumque nomen conjugis nati patris?

YQuid bina fratrum castra? quid totidem rogos?
Riget superba Tantalis luctu parens, :390
Moestusque Phrygio manat in Sipylo lapis.
Quin ipse torvum subrigens crista caput
Illyria Cadmus regna permensus fuga
Longas reliquit corporis tracti notas.

Haeo' te manent exempla. Dominare, ut lubet, 395
Dum solita regni fata te nostri vocent.

3,

 

383. Cod. Flor. —— Al. isto.

 

