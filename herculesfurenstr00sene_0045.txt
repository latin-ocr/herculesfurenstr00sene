Aca-us SECUNDUS. SCENA TERTIA. 25

Humana telis, impiam regis feri
Compesce dextram. Quid deos frustra precor?
Ubicunque eS, audi, nate. Cur subito labant 520

· Agitata motu templa? cur mugit solum?

Infernus imo sonuit e fundo fragor.
Audimur: est, est sonitus Herculei gradus.

SCEN A TERTIA.

CHoRUs THEBANORUM.

Ο fortuna viris invida fortibus,

Quam non aequa bonis praemia dividis! 525
Eurystheus facili regnet in otio :

Alcmena genitus bella per omnia

Monstris exagitet coeliferam manum :

Serpentis resecet colla feracia:

Deceptis referat mala sororibus, ⁵30
Cum somno dederit pervigiles genas

Pomis divitibus praepositus draco.

Intravit Scythiae multivagas domos

Et gentes patriis sedibus hospitas :

Calcavitque freti terga rigentia ⁵35
Et mutis tacitum litoribus mare.

Illic dura carent aequora fluctibus;

Et qua plena rates carbasa teuderam,

Intonsis teritur semita Sarmatis.

523. Cod. Flor.—-Al. en, en.
3

