Ac'rus SECUNDUS. SCENA ALTERA. 19

chus.
Agedum, efferatas rabida voces amove,

Et disce regum imperia ab Alcide pati.

Ego rapta quamvis sceptra victrici geram

Dextra, regamque cuncta sine legum metu, 4⁰0

Quas arma vincunt, pauca pro causa loquar

Nostra. Cruento cecidit in bello pater?

Cecidere fratres? Arma non servant modum,

Nec temperari facile nec reprimi potest

Stricti ensis ira3 bella delectat cruor. 405

Sed ille regno pro suo, nos improba

Cupidine acti. Quaeritur belli exitus,

Non causa. Sed nunc pereat omnis memoria.

Cum victor arma posuit, et victum decet

Deponere odia. Non ut inflexo genu 410

Regnantem adores, petimus. Hoc ipsum placet,

Animo ruinas quod capis magno tuas.

Es rege conjux digna: sociemus toros. ᾖ,

MEGARA.

Gelidus per artus vadit exsangues tremor.

Quod facinus aures pepulit? Haud equidem hor-
rui, 415

Cum pace rupta bellicus muros fragor

Circumsonaret3 pertuli intrepide onmia.

Thalamos tremisco: capta nunc videor mihi.

Gravent catenae corpus, et longa fame

Mors protrahatur lenta: non vincet fidem 420 y·

Vis ulla nostram: moriar, Alcide, tua!

