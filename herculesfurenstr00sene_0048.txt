28 HERCULES FURENS.

ACTUs TERTIUS.
SCENA PRIMA.

HERCULES.

Ο lucis alme rector et coeli decus,

Qui alterna curru spatia flammifero ambiens
Illustre laetis exseris terris caput,

Da, Phoebe, veniam, si quid illicitum tui 595
Videre vultus : jussus in lucem extuli

Arcana mundi. Tuque coelestum arbiter
Parensque, visus fulmine opposito tege 3

Et tu secundo maria qui sceptro regis,

Imas pete undas ! Quisquis ex alto aspicit 600
Terrena facie pollui metuens nova,

Aciem reflectat, oraque in coelum erigat
Portenta fugiens. Hoc nefas cernant duo,

Qui advexit, et quae jussit. In poenas meas
Atque in labores non satis terrae patent3 605
Junonis odio vidi inaccessa omnibus,

Ignota Phoebo, quaeque deterior polus

Obscura diro spatia concessit Jovi ;

Et si placerent tertiae sortis loca,

Regnare potui. Noctis aeternae chaos 610
Et nocte quiddam gravius et tristes deos

Et fata vici3 morte contemta redi ;

Quid restat aliud? Vidi et ostendi inferos.

