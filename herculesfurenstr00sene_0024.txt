4 HERCULES FURENs.

Adiere superos: ne qua pars probro vacet,
Mundus puellae serta Gnossiacae gerit.

Sed vetera querimur: una me dira ac fera
Thebana nuribus sparsa tellus impiis 20
Quoties novercam fecit? escendat licet
Meumque victrix teneat Alcmene locum3
Pariterque natus astra promissa occupet,

In cujus ortus mundus impendit diem
Tardusque Eoo Phoebus effulsit mari 25
Retinere mersum jussus Oceano jubar.

Non sic abibunt odia: vivaces aget

Violentus iras animus, et saevus dolor

AEterna bella pace sublata geret.

Quae bella? quidquid horridum tellus creat 30
Inimica3 quidquid pontus aut aer tulit
Terribile, dirum, pestilens, atrox, ferum 3
Fractum atque domitum est : superat et crescit

malis,
Iraque nostra fruitur: in laudes suas
Mea vertit odia: dum nimis saeva impero, 35

Patrem probavi : gloriae feci locum:

Qua sol reducens quaque deponens diem,

Binos propinqua tingit AEthiopas face,

Indomita virtus colitur ; et toto deus

Narratur orbe. Monstra jam desunt mihi; 40
Minorque labor est Herculi jussa exsequi
Quam mihi jubere. Laetus imperia excipit.
Quae fera tyranni jussa violento queant

