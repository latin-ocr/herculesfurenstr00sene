HERCULES FURENS.

ACTUS PRIMUS.
SCENA PRIMA.

JUNO.

Soror Tonantis (hoc enim solum mihi

Nomen relictum est) semper alienum Jovem
Ac templa summi vidua deserui aetheris‚
Locumque coelo pulsa pellicibus dedi.

Tellus colenda est : pellices coelum tenent. 5
Hinc Arctos alta parte glacialis poli

Sublime classes sidus Argolicas agit3

Hinc, qua tepenti vere laxatur dies,

Tyriae per undas vector Europae nitet3

Illinc timendum ratibus ac ponto gregem 10
Passim vagantes exserunt Atlantides.

Ferro minaci hinc terret Orion deos:

Suasque Perseus aureus stellas habet.

Hinc clara gemini signa Tyndaridae micant3
Quibus-‚que natis mobilis tellus stetit. 15
Nec ipse tantum Bacchus aut Bacchi parens

