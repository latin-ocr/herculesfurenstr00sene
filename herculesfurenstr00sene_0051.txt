ACTUS TERTIUS. SCENA ALTERA. 31

Horrenda menti. Vix adhuc certa est fides

Vitalis aurae : torpet acies luminum,

Hebetesque visus vix diem insuetum ferunt.
AMPHITRYON.

Pervince, Theseu, quidquid alto in pectore

Remanet pavoris, neve te fructu optimo 655

Frauda laborum. Quae fuit durum pati,

Meminisse dulce est: fare casus horridos.

THEsEus.

Fas omne mundi teque dominantem precor

Regno capaci teque, qu am tota irrita

Quaesivit AEtna mater, ut jura abdita 66⁰

Et operta terris liceat impune eloqui.

Spartana tellus nobile attollit jugum,

Densis ubi aequor Taenarus silvis premit :

Heic orffa solvit Ditis invisi domus,

Hiatque rupes alta, et immenso specu 665

Ingens vorago faucibus vastis patet,

Latumque pandit omnibus populis iter.

Non caeca tenebris incipit primo via:

Tenuis relictae lucis a tergo nitor

Fulgorque dubius solis afflicti cadit, 670

Et ludit aciem3 nocte sic mixta solet

Praebere lumen primus aut serus dies.

Hinc ampla vacuis spatia laxantur locis,

In quae omne mersum pergat humanum genus, 22—- swa„

Nec ire labor est ; ipsa deducit via. 675

Ut saepe puppes aestus invitas rapit,

