ACTUS QUARTUS. SCENA PmMA. 47

AMPHITRYON.
Pavefactus infans igneo vultu patris

Perit ante vulnus: spiritum eripuit timor.

In conjugem nunc clava libratur gravis.
Perfregit ossa : corpori trunco caput 1025
Abest, nec usquam est. Cernere hoc audes nimis
Vivax senectus? Si piget luctus, habes
Mortem paratam. Pectus in tela ingibue3 ³

 

Vel stipitem istum caede monstrorum illitum ’ «- ‹· ¹

Converte. Falsum ac nomini turpem tuo 103⁰
Remove parentem, ne tuae laudi obstrepat.
f THESEUS.

Quo te ipse, senior, obvium morti ingeris?

Quo pergis amens? Profuge, et obtectus late,

Unumque manibus aufer Herculeis scelus.

HERCULES.

Bene habet: pudendi regis excisa est domus. 1035

Tibi hunc dicatum, maximi conjux Jovis,

Gregem cecidi. Vota persolvi libens

Te digna: et Argos victimas alias dabit.
AMPHITRYON. ,

Nondum litasti, nate ε consumma sacrum.

Stat, ecce, ad aras hostia3 exspectat manum 1040

Cervice prona3 praebeo, occurro, insequor:

Macta! Quid hoc est? errat acies luminum,

Visusque moeror hebetat. An video Herculis

Manus trementes? Vultus in somnum cadit,

Et fessa cervix capite submisso labat ; 1046

