Aczrus SECUNDus·. sanA ALTERA. 17

Quod si impotenti pertinax animo abnuet, 350
Stat tollere omnem penitus Herculeam domum.
Invidia factum ac sermo popularis premet?
Ars prima regni posse te invidiam pati.
Tentemus igitur: fors dedit nobis locum :
Namque ipsa tristi vestis obtentu caput 355
Velata juxta praesides adstat deOS‚
Laterique adhaeret verus Alcidae sator.

MEGARA.
Quidnam iste, nostri generis exitium ac lues,
Novi parat? quid tentat?

LYcus.
O clarum trahens

A stirpe nomen regia, facilis mea 36⁰
Parumper aure verba patienti excipe.

Si aeterna semper odia mortales agant,

Nec coeptus unquam cedat ex animis furor,

Sed arma felix teneat, infelix paret:

Nihil relinquent bella3 tum vastis ager 365
Squalebit arvis3 subdita tectis face

Altus sepultas obruet gentes cinis.

Pacem reduci velle victori expedit,

Victo necesse est. Particeps regno veni :
Sociemur animis! Pignus hoc fidei cape: 370
Continge dextram! Quid truci vultu siles?

 

353. posse ad invidiam.

370. Cod. Flo1·.-Al. Saciemus (mimos.
2*

