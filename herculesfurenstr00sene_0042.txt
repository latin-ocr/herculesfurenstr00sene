22 HERCULES FURENS.

, LYcus.
Sed non per omnes exsul erravit plagas.

AMPHrrRYoN.
Quem profuga terra mater errante edidit.

LYCUS.
Non monstra saevas Phoebus aut timuit feras,

AMPHITRYON ,
Primus sagittas imbuit Phoebi draco, 455

chus.
Quam gravia parvus tulerit ignoras mala?

AMPHITRYON.
E matris utero fulmine ejectus puer
Mox fulminanti proximus patri stetit.
Quid? qui gubernat astra, qui nubes quatit,
Non latuit infans rupis Idaeae specu? 460
Sollicita tanti pretia natales habent,
Semperque magno constitit nasci deum.

LYCUS.
Quemcunque miserum videriS, hominem scias.

AMPHITRYON.
Quemcunque fortem videris, miserum neges.

LYCUS.
Fortem vocemUSâ€š cujus ex humeris leo 465
Donum puellae factus et clava excidit,
Fulsitque pictum veste Sidonia latus?
Fortem vocemus, cujus horrentes comae
Maduere nardo? laude qui notas manus
Ad non virilem tympani movit sonum 470
Mitra ferocem barbara frontem premens?

 

