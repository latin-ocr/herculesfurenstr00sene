24 HERCULES FURENS.
f MEGARA.
⁶ Umbrae Creontis et penates Labdaci 495

Et nuptiales impii OEdipodae faces,

Nunc solita nostro sata conjugio date !

Nunc nunc, cruentae regis AEgypti nurus,

Adeste multo sanguine infectae manus Ξ

Deest una numero Danais3 explebo nefas. 500
LYCUS.

Conjugia quoniam pervicax nostra abnuis,

Regemque terres z sceptra quid possint, scies.

Complectere aras: nulllus eripiet deus

Te mihi: nec orbe si remolito queat

Ad supera victor numina Alcides vehi. 505

Congerite silvas„ templa supplicibus suis

Injecta flagrent, conjugem et totum gregem

Consumat unus igne subjecto rogus.

AMPHrrRYON.

Hoc munus a te genitor Alcidae peto,

Rogare quod me deceat, ut primus cadam. 510
LYCUS.

Qui morte cunctos luere supplicium jubet,

Nescit tyrannus esse. Diversa irroga:

Miserum veta perire, felicem jube.

Ego, dum cremandis trabibus accrescit rogus,
Sacro regentem maria votivo colam. 515
AMPHITRYON.

Pro numinum vis summa, pro coelestium
Rector parensque, cujus excussis tremunt

