12 HERCULES FURENS.

Quid stabula memorem dira Bistonii gregis
Suisque regem pabulum armentis datum?
Solitumque densis hispidum Erymanthi jugis
Arcadia quatere nemora Maenalium suem?
Taurumque centurn non levem populis metum? 230
Inter remotos gentis Hesperiae greges

Pastor triformis litoris Tartessii

PeremtuS, acta est praeda ab occasu ultimo ;

N otumCithaeron pavit Oceano pecus.

Penetrare jussus solis aestivi plagas, 235
Et adusta medius regna quae torret dies,
Utrimque montes solvit abrupto objice,

Et jam ruenti secit Oceano viam.

Post haec adortus nemoris opulenti domos
Aurifera vigilis spolia serpentis tulit. 240
Quid? saeva Lernae monstra, numerosum malum,
Non igne demum vicit et docuit mori?
Solitasque pennis condere obductis diem

Petiit ab ipsis nubibus Stymphalidas?

Non vicit illum caelibis semper tori 245
Regina gentis vidua Thermodontiae ;

Nec ad omne clarum facinus audaces manus
stabuli fugavit turpis Augiae labor.

Quid ista prosunt? orbe defenso caret.

Sensere terrae pacis auctorem suae ' 250
Abesse terris. Prosperum ac felix scelus

248. Stabulis.

