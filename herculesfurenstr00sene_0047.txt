ACTUS SECUNDUS. SCENA TERTIA.

Limes det faciles ad superos vias.
Immites potuit flectere cantibus
Umbrarum dominos et prece supplici
Orpheus, Eurydicen dum repetit suam.
Quae silvas et aves saxaque traxerat
Ars, quae praebuerat fluminibus moras ’ζ’
Ad cujus sonitum constiterant ferae,‘
Mulcet non solitis vocibus inferOS,

Et surdis resonat clarius in locis.
Deflent Eurydicen Threiciae nurus,
Deflent et lacrimis difficiles dei 3

Et qui fronte nimis crimina tetrica
Quaerunt, ac veteres excutiunt reos,
Flentes Eurydicen juridici sedent.
Tandem mortis, ait, vincimur, arbiter :
Evade ad superos, lege tamen data:
Tu post terga tui perge viri comes ;
Tu non ante tuam respice conjugem,
Quam cum clara deos obtulerit dies,
Spartanique aderit janua Taenari.
Odit verus amor nec patitur moras,
Munus, dum properat cernere, perdidit.
Quae vinci potuit regia cantibus,

Haec vinci poterit regia viribus.

27

570

5³75

580

585

59⁰

